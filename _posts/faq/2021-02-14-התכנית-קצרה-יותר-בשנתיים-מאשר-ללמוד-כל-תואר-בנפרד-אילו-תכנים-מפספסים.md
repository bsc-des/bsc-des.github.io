---
layout: post
permalink: projects/:title
title: התכנית קצרה יותר בשנתיים מאשר ללמוד כל תואר בנפרד, אילו תכנים מפספסים?
date: 2021-02-14T14:42:02.841Z
category: מבנה התכנית
---
ככלל, את התואר הראשון במדעי המחשב ניתן לעשות במספר מסלולים. נתמקד בשניים - חד חוגי מורחב או חד חוגי עם חטיבה במקצוע אחר. במסלול החד חוגי מורחב, כלל נקודות הזכות (למעט קורסים באבני פינה), מורכבות מקורסים בחוג למדעי המחשב. לעומת זאת, במסלולים עם חטיבה מסויימת, למשל - מדעי המחשב עם חטיבה במנהל עסקים, כשני שליש מנקודות הזכות מורכבות מקורסים במדעי המחשב, ושליש נוסף מקורסים במנהל עסקים. אנו, בתכנית המשולבת, נרשמים למסלול במדעי המחשב עם חטיבה בעיצוב. משמע, שנקודות הזכות בשנה הראשונה בלימודים בבצלאל מטרתם, בין היתר, להשלים את לימודי התואר הראשון במדעי המחשב, והתכנים שלא נלמדים הם קורסי בחירה נוספים ממדעי המחשב במהלך השנה השלישית לתואר שמתחלפים בקורסים בבצלאל.
גם בלימודים בבצלאל מדובר בעיקר בקורסי בחירה בשנה השלישית. בתואר בבצלאל במהלך השנתיים הראשונות אין כמעט קורסי בחירה והמערכת בנויה מראש, רק בשנה ג׳ מתחילים להרכיב מערכת שעות שעיקרה קורסי בחירה, שיעורי סטודיו ועוד. בתכנית המשולבת אנחנו נדרשים לבחור פחות מקורסי הבחירה. וניתן לקחת קורסים מעבר לכמות הנדרשת רק על בסיס מקום פנוי בקורס.