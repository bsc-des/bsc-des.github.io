---
layout: post
permalink: projects/:title
title: באיזה עבודות ניתן לעבוד אחרי הלימודים?
date: 2021-03-04T21:09:56.433Z
category: עבודה
---
ככל הנראה אין עדיין עבודה ייעודית לבוגרי התכנית שתנאי הסף שלה הם תואר ראשון במדעי המחשב ותואר ראשון בעיצוב, נכון להיום. עם זאת העולם מתפתח לכיוון של שילוב טכנולוגיה ועיצוב וייתכן שלא רחוק היום עד שזה יהפוך למציאות. ובינתיים, עולם העבודות שניתן לעבוד בהם נע על הספקטרום שבין עיצוב לטכנולוגיה. בשני הקצוות, נמצאים המקצועות הרלוונטים למדעי המחשב בלבד או לעיצוב בלבד, כאשר ישנו היתרון היחסי לעומת שאר המועמדים של הכרת העולם המקביל, גם אם אינו הכרחי לתפקיד, אך יכול להיות משמעותי בתהליך הקבלה ובעבודה עצמה. בין לבין, ניתן למצוא עבודות בתכנות עם זיקה לעיצוב, כמו גרפיקה ממוחשבת, או עבודות עיצוב עם זיקה לתכנות, כמו למשל עיצוב ממשק משתמש. כמו כן, בעבודות של ניהול מוצר או ניהול צוות בכללי, יש יתרון גדול מאוד בראיית החזון המלא, גם בפן העיצובי וגם בפן הטכנולוגי, ולהיות מסוגל לתקשר עם צוות המעצבים והמתכנתים, כל אחד בשפה שלו. מעבר לכך, בוגרים רבים של התכנית פיתחו רעיונות משל עצמם והביאו את התכנית לידי ביטוי בסטארט אפים שפתחו, במוצרים שפיתחו, ובשיתופי פעולה.