---
layout: post
permalink: projects/:title
title: כמה ימי לימוד יש בשבוע בכל שנה, איך עבודה יכולה להשתלב בזה?
date: 2021-03-04T21:08:28.844Z
category: עבודה
---
בשנתיים הראשונות במהלך התואר במדעי המחשב לומדים בין ארבעה לחמישה ימים בשבוע, תלוי מערכת. למעט סמסטר א׳ בו כל התכנים הם קורסי חובה וככל הנראה תדרשו ללמוד כל יום, בשאר הסמסטרים תוכלו לסדר את המערכת לפי בחירה, ולתעדף בין חמישה ימי לימוד מרווחים יותר או 3-4 ימי לימוד מרוכזים. עם זאת, במהלך השנתיים הראשונות של מדעי המחשב לא מומלץ לעבוד שכן הלימודים תובעניים ביותר, והזמן שבו אינכם לומדים פיזית בכיתה יידרש לטובת המטלות, הבחנים והמבחנים. כמו כן, חשוב לציין כי בין שנה א׳ לשנה ב׳, על פי מבנה התכנית, יש לקחת קורסי קיץ על מנת לסיים את נקודות הזכות במדעי המחשב בשנתיים, מה שלא יאפשר גם לעבוד בחופש שבין לבין.\
בבצלאל תכנית הלימודים משתנה בין מחלקה למחלקה. ברב המחלקות בשנתיים הראשונות הלימודים הם תכני חובה ולא ניתן לשנות את הקורסים שרשומים בתכנית הלימודים (אך ניתן להירשם לקורסים מעבר לתכנית החובה לפי רצון וצורך). כאשר יום ראשון מוקדש לתכני היסטוריה ותאוריה. במידה וסיימתם חלק גדול מקורסים אלו במהלך הלימודים במדעי המחשב, תוכלו לסדר את המערכת כך שיום ראשון יהיה פנוי לעבודה, בשאר הימים ככל הנראה יהיו לימודי חובה.  בהמשך, בשנים ב׳ וג׳ לרב יהיה לפחות יום חופשי אחד בשבוע, וכל עוד תדעו לעבוד יעיל ולנהל את הזמן נכון תוכלו לאפשר יום עד יומיים עבודה בשבוע, תלוי בשנה ובמחלקה.