---
layout: post
permalink: projects/:title
title: כיצד השילוב בא לידי ביטוי במהלך הלימודים?
date: 2021-03-04T21:05:43.553Z
category: מבנה התכנית
---


במסגרת התואר מדעי המחשב עם חטיבה בעיצוב, כל סטודנט מחויב לבחור מתוך רשימה של קורסי חובה הפונים לעולמות חופפים, כמו ממשק אדם-מחשב בהנחיית עמית צורן, ויזואליזציה וסוניפיקציה בהנחית מיכאל פינק, גיים ג׳אם העוסק במשחקי מחשב ונוספים אחרים. מעבר לכך, עיקר השילוב נתון בידי הסטודנט. הכוונה היא כי הסטודנט יבחר כמה עיצוב הוא מעוניין לשלב בפרויקטים במדעי המחשב, וכמה טכנולוגיה לשלב בפרויקטים בבצלאל. הפרויקטים, בעיקר בבצלאל, פתוחים מאוד ברובם, ולכל אחד יש את האפשרות לשלב טכנולוגיה וקוד, ולהקפיץ את העבודות למקומות חדשים. הדבר רלוונטי על אחת כמה וכמה בפרויקט הגמר.