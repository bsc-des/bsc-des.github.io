---
layout: post
permalink: projects/:title
title: מה אם נכשלתי בקורס במדעי המחשב?
date: 2021-03-04T21:03:47.360Z
category: תהליך הקבלה
---
מבנה התכנית אמנם בנוי לחמש שנים לרב, והיא בנויה כך שבכל סמסטר מסיימים קורסים מסויימים על מנת להתקדם כמצופה ולסיים בזמן. עם זאת, התכנית גמישה. מכיוון שהתכנית היא לא קצרה, וישנה תקופה של חפיפה בין מוסדות הלימוד, ניתן להמשיך לקחת קורסים במדעי המחשב תוך כדי הלימודים בבצלאל, לחזור על קורסים, לשפר ציונים, או אף לקחת קורסים שרציתם ולא היה זמן לקחת. אמנם הדבר יוסיף לעומס, אך לפעמים זה אף מוסיף לגיוון וסטודנטים בוחרים לקחת קורס תכנותי במהלך הלימודים בבצלאל על מנת לשמור על הגחלת. בהקשר זה, אין ממה לחשוש גם מלפרוס את הקורסים בצורה מרווחת יותר ו״לחרוג״ ממבנה התכנית על מנת לשמור על שפיות ועל ממוצע ציונים רצוי.