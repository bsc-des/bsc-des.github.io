---
layout: post
permalink: projects/:title
title: אני לא יודע לצייר, האם אצליח להתקבל לבצלאל?
date: 2021-03-04T21:05:12.604Z
category: תהליך הקבלה
---
זה אפשרי, אך דורש הכנה מוקדמת והדגשה של שאר התחומים בהם יש לכם חוזקה. כמו כן, חשוב להבדיל בין ציור לרישום. למעשה, כמעט ולא משתמשים במונח ״לצייר״ בלימודים בבצלאל ובכלל. מפרידים לרב בין רישום ואיור. רישום היא היכולת להעביר בצורה ריאליסטית אלמנטים, מבנים או קונספטים לדף. איור מיועד להדגים מסר מסוים, המחשה לא מילולית למושג, רעיון או טקסט. במיונים לבצלאל יש דגש על יכולות רישום, שכן מדובר ביכולת חשובה על מנת להעביר רעיונות לדף. היכולת להחזיק עיפרון ולהשתמש בו היא חשובה לטובת רישום של מודלים, תכניות, רעיונות ועוד. איור לעומת זאת הוא בונוס שיכול לסייע אך לא הכרחי. חשוב לציין כי הרישום הוא יכולת טכנית שניתנת ללמידה ולשיפור, ישנן כיתות לימוד ומורים פרטיים שיכולים לסייע.